---
title: "Rikke Slåttsveen"
student: "Rikke Slåttsveen"
profile_picture: "Rikke Slåttsveen_Rikke Slåttsveen.jpg"
bio: "Hei! Jeg heter Rikke, er 25 år og kommer fra Gjøvik. Jeg har alltid vært interessert i design og elsker å være kreativ. Livet blir fort kjedelig hvis man ikke tar i bruk høyre hjernehalvdel, så derfor valgte jeg et studie som gjør at jeg kan utnytte akkurat dette! Etter å ha drevet med kunst siden jeg var barn, har jeg alltid visst at jeg ville drive med noe kreativt. Derfor passet interaksjonsdesign midt i blinken for meg! Det å kunne skape løsninger som gjør en forskjell, men samtidig ha frihet innenfor design, er noe jeg virkelig har satt pris på med denne studieretningen. Jeg har lært utrolig mye de siste tre årene og det å kunne designe løsninger som brukere faktisk har behov for har både vært veldig gøy, men også veldig lærerikt. "
portfolio: "https://xd.adobe.com/view/9dda4522-0891-4956-b0cc-8721bf933b42-c889/?fullscreen"
email: "rikke.slaattsveen@gmail.com"
linkedin: "https://www.linkedin.com/in/rikke-slaattsveen"
twitter: ""
facebook: ""
behance: ""
instagram: ""
studyProgram: "BIXD"
p1_headline_1: "Mitt Sit"
p1_headline_2: "Bacheloroppgave, vår 2023"
project_image_1: "project_1_Rikke Slåttsveen.jpg"
project_desc_1: "Bacheloroppgaven har undersøkt årsaken til mentale utfordringer som studenter ved NTNU Gjøvik kan møte på i løpet av studietiden, og i hvilken grad NTNU bidrar som et helsefremmende universitet. Prosjektet er utført som et avsluttende arbeid i Interaksjonsdesign ved Institutt for Design på Norges tekniske- naturvitenskapelige universitet på Gjøvik. Initiativet til prosjektet oppsto da gruppen ønsket å utforske studenters mentale helse, påvirkende faktorer, og deres opplevelse av ivaretakelse på universitetet. Basert på egne erfaringer fra studielivet, dannet dette et stort engasjement til å utforske temaet og bakgrunn for økningen av studenter med uhelse og manglende livskvalitet. For å kunne designe en løsning for sunnere mental helse for studenter, har vi sett på hvordan NTNU som universitet tilrettelegger for mentale helsetilbud, slik at studietiden kan virke mindre belastende og øke studentenes opplevelse av et verdifullt liv. Gjennom prosjektet har det blitt benyttet designmetoder for å utvikle et konsept for å bedre studentenes trivsel, og det er beskrevet i detalj hvordan prosjektgruppen kom frem til løsningen «Mitt Sit – Et design for et helsefremmende universitet». 
Mer informasjon om prosjektet finner du i porteføljen min!"
p2_headline_1: "Visit Oslo"
p2_headline_2: "Designpraksis i bedrift, høst 2022"
project_image_2: "project_2_Rikke Slåttsveen.jpg"
project_desc_2: "Under praksisperioden var jeg med på å designe en ny arrangementskalender og menybar for Visit Oslo. Målet med dette prosjektet var å designe en kalender hvor navigeringen skal både være enkel og lett å bruke. Prosjektet er basert på Double Diamond, for å sikre brukervennlighet, og designvalgene er basert på hva brukerne faktisk etterspør. For å kunne kartlegge dette ble det brukt ulike metoder som Desktop Research fra andre liknende nettsider, observasjoner av ulike brukere på den nåværende kalenderen og hvordan de navigerte seg rundt på siden og det ble også laget Personas for å kunne forstå brukernes behov og eventuelle utfordringer. I løpet av dette prosjektet har jeg tilegnet meg mer kunnskap om hvordan det er å jobbe i et tverrfaglig team og smaken av hvordan det er å jobbe som interaksjonsdesigner. 
Mer informasjon om prosjektet finner du i min portefølje!"
p3_headline_1: "Ski-NM"
p3_headline_2: "Tjenestedesign, vår 2022"
project_image_3: "project_3_Rikke Slåttsveen.jpg"
project_desc_3: "Dette prosjektet var i samarbeid med Vind IL og Ski- NM. Dette arrangementet tok sted i Gjøvik i januar 2023. Prosjektet handlet om å skape, planlegge og organisere en tjeneste med god brukeropplevelse i fokus. Løsningen er en nettside hvor designet ser ut som en app, for å gjøre det enklere for brukere å navigere seg rundt, uten å måtte fysisk laste ned en app på mobilen. Dette ble gjort både fordi den skulle være enkel å bruke, men også på grunn av at arrangementet bare skulle vare en liten periode. Hovedpunktet vi fokuserte på var at løsningen skulle gi god oversikt over all informasjon brukeren trengte før, under og etter arrangementet. 
Nettsiden består av en hovedside som videre fører deg til ulike informasjonssider. Alt av informasjon er også tilgjengelig rett på hovedsiden, slik at det skulle være enkelt for brukeren å finne frem. Det er også begrenset med muligheter på nettsiden, for å nettopp gjøre brukeropplevelsen så enkel og smertefri som mulig. Løsningen består da av en oversikt over programmet, informasjon om de ulike fasilitetene som er på arenaen, kart over arenaen og mulighetene for parkering og billetten til brukeren. 
Mer informasjon om prosjektet finner du i porteføljen min!"
p4_headline_1: "Smart parking"
p4_headline_2: "Web of Things, høst 2022"
project_image_4: "project_4_Rikke Slåttsveen.jpg"
project_desc_4: "Dette prosjektet var et tverrfaglig prosjekt, hvor interaksjonsdesign samarbeidet med webutvikling. Her brukte vi læren om Web of Things og hvordan vi kunne implementere det inn i et produkt. Løsningen ble da et utvidet tilbud gjennom EasyPark med flere funksjoner enn den nåværende appen. Foreløpig er det ingen produkter eller tjenester som tilbyr en fullt integrert parkeringsløsning som oppfyller sjåførenes behov og forventinger. Brukere som leter etter ledige parkeringsplasser krever enn app som kan vise disse potensielle plassene, mens navigering til ønsket parkeringsplass krever en egen navigasjonsapp. Ut fra undersøkelser og intervjuer fant vi ut hvilke behov og forventninger vårt potensielle produkt skulle møte og tok beslutninger ut fra dataene  som ble samlet inn. Funnene tyder på at behovet for en integrert parkeringsløsning er svært etterspurt. 
Mer informasjon om prosjektet finner du i porteføljen min!"
p5_headline_1: ""
p5_headline_2: ""
project_image_5: "project_5_Rikke Slåttsveen.jpg"
project_desc_5: ""
---
