---
title: "Lene Leikvold"
student: "Lene Leikvold"
profile_picture: "Lene Leikvold_Lene Leikvold.jpg"
bio: "Det å hjelpe andre har alltid gitt meg mye glede og overskudd. Jeg jobbet noen år i helsevesenet og opplevde at det digitale systemet hadde store utfordringer når det gjelder brukeropplevelse. Jeg begynte da å tenke på om det fantes en jobb der man kunne hjelpe mennesker, samt lage gode digitale løsninger. Interaksjonsdesign var midt i blinken."
portfolio: "https://www.leneleikvold.com/"
email: "leneleikvold@gmail.com"
linkedin: "https://www.linkedin.com/in/lene-leikvold-9b6063232"
twitter: ""
facebook: "https://www.facebook.com/lene.leikvold"
behance: ""
instagram: "https://www.instagram.com/leneleikvold/"
studyProgram: "BIXD"
p1_headline_1: "PreViS"
p1_headline_2: "Design av sikkerhetskritiske systemer"
project_image_1: "project_1_Lene Leikvold.jpg"
project_desc_1: "PreViS er et svensk prosjekt som skal teste ut og utvikle videoteknologi som beslutningsstøtte i helsesektoren. Sykehuset Innlandet samarbeider med PreViS om å utvikle en helhetlig videoløsning som kombinerer fastmonterte kamera i ambulanse og mobilt hodekamera. Videoassistert beslutningsstøtte skal gi leger mulighet til å se og vurdere pasienter digitalt, slik at ambulansepersonell kan motta bistand og igangsette riktig behandling tidligere, samt unngå unødvendige reiser.

Vår oppgave var å forstå utfordringene i prosjektet, og bidra til å forbedre en del av løsningen. Gruppen vår valgte å legge fokus på legens opplevelse av å motta en videosamtale fra ambulansepersonell. Vi så at det kunne gjøres forbedringer både i plassering av kameraer i ambulansen og brukergrensesnittet på legens skjerm. Derfor utviklet vi et nytt brukergrensesnitt som gir legen oversikt og styring over hvilke områder av pasientens kropp hun trenger å se, i tillegg til innblikk i vitale data fra medisinsk utstyr. Vi demonstrerte kameraenes plasseringer ved hjelp av en modell av en ambulanse."
p2_headline_1: "Gjørpå"
p2_headline_2: "Informasjonsarkitektur"
project_image_2: "project_2_Lene Leikvold.jpg"
project_desc_2: "Kulturkonsumenter i Gjøvik savnet en ryddig oversikt over alle arrangementer i byen. De etterlyste en alt-i-ett tjeneste som kunne holde alt som har med arrangementer å gjøre samlet. I tillegg trengte kulturarrangører i Gjøvik et gunstig sted å publisere og selge billetter til sine arrangementer. Kulturarrangører uten eget lokale ønsket også en oversikt over lokaler til leie i området, samt en enkel måte å komme i kontakt med utleiere på.

Derfor utviklet vi Gjørpå; en app og en nettside som samler alt om arrangementer i Gjøvik på ett sted. Gjørpå gjør det enkelt for kulturarrangører å publisere sine arrangementer, finne ledige lokaler eller leie ut sine egne lokaler. Samtidig som kulturkonsumenter enkelt finner arrangementet de leter etter, og har mulighet til å kjøpe og lagre billetter til arrangementet inne i appen. På den måten vil alt som har med arrangementer å gjøre holdes samlet. "
p3_headline_1: "Kildesorteringssystem"
p3_headline_2: "Bacheloroppgave"
project_image_3: "project_3_Lene Leikvold.jpg"
project_desc_3: "Denne bacheloroppgaven undersøker hvordan det kan legges til rette for kildesortering i studentboliger. Prosjektet er gjort på bakgrunn av en rapport hvor studenter omtales som den dårligste samfunnsgruppen til å kildesortere i Gjøvik kommune. For å forbedre studentenes kildesorteringsvaner ble det sett på hvilke faktorer ved dagens løsninger som hindrer studenter i å kildesortere, foruten lav motivasjon og kunnskapsmangel. Gjennom prosjektet er det tatt i bruk designmetoder for å forbedre den nasjonale merkeordningen for kildesortering, og utviklet et plasseffektivt og informativt kildesorteringssystem som imøtekommer studentenes behov."
p4_headline_1: ""
p4_headline_2: ""
project_image_4: "project_4_Lene Leikvold.jpg"
project_desc_4: ""
p5_headline_1: ""
p5_headline_2: ""
project_image_5: "project_5_Lene Leikvold.jpg"
project_desc_5: ""
---
