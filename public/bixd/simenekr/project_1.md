---
title: "Join Business"
heading: "Konseptforslag for en brukervennlig bedriftsportal som tilrettelegger for enkel deling på tvers av plattformer"
image: "project_1_Simen Enok Krøgenes.jpg"
---

I dette bachelorprosjektet utvikles det et konseptforslag av bedriftsportalen til Join, som
tar i bruk innovative funksjoner for markedsføring på sosiale plattformer. Prosjektet er
gitt av Thomas Bril Skattum fra Bloksberg Technologies AS, og gjennomføres som et
avsluttende bachelorprosjekt i Interaksjonsdesign ved institutt for Design ved Norges
Teknisk Naturvitenskapelige Universitet i Gjøvik. Oppgaven er gitt på bakgrunn av at
Join jobber med en innovativ løsning for å endre på datingmiljøet, og trenger et verktøy
bedrifter kan bruke til å samhandle med datingappen. Join arbeider for å senke
terskelen for fysiske møter, eller “å date på gamlemåten”. For å oppnå dette er det
nødvendig med lokaler hvor man kan møtes fysisk, og derfor er det nødvendig å
inkludere utelivsbedrifter. Appen trenger en plattform for markedsføring og
administrering, hvor bedriftene kan dele informasjon og samle innsikt. Gjennom
intervjuer og annen innsiktsarbeid ble det klart at markedsførere ikke ønsker flere
plattformer å dele informasjon på, men heller fasilitere for deling på tvers av
eksisterende plattformer. For å gjøre brukeropplevelsen enklere utvikler vi en
bedriftsportal med en nettleserutvidelse. Løsningen har som hensikt å minimere
mengden arbeid markedsførere blir nødt til å gjennomføre, samtidig som bedrifter kan
få fullt utbytte av tjenestene Join tilbyr i app og bedriftsportal. Gjennom rapporten går vi
inn i detalj på hvordan vi kom fram til vår problemstilling, og hvordan vi videre kom opp
med løsningsforslaget til “Join Business”.
