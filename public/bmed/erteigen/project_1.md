---
title: "Bokserie"
heading: "Redaksjonell design"
image: "project_1_Ellen Rikke Teigen.jpg"
---

Jeg har valgt å designe tre av Steinar Opstads diktbøker, fordi jeg mener at de fortjener å ha en større visuell sammenheng i bokhyllen. Jeg har latt min tolkning av bøkene være utgangspunktet for mitt arbeid, og har fokusert på hvordan Opstad dykker ned i de store spørsmålene i livet. For å fremheve dette har jeg brukt abstrakte illustrasjoner og typografiske virkemidler.  Jeg har bevisst valgt rolige og duse farger som står i kontrast til de mørkere illustrasjonene. I tillegg har jeg tatt designvalg som legger vekt på det håndverksmessige og personlige, noe som reflekterer innholdet i bøkene. Typografien er gjennomgående i skrivemaskin-skrift, som øker autentisiteten i designet og er basert på at sjangeren bøkene inneholder poesi, hvor hvert ord er nøye overveid og plassert.
