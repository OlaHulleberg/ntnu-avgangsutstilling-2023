---
title: "Maja Hansen Moe"
student: "Maja Hansen Moe"
profile_picture: "Maja Hansen Moe_Maja Hansen Moe.jpg"
bio: "Hei hei! Jeg heter Maja Hansen Moe, er 23 år gammel og kommer fra Nes. Jeg har alltid hatt en interesse for det estetiske og visuelle, og har ofte uttrykt meg selv gjennom å være kreativ. Valget for høyere utdanning falt derfor ganske lett på grafisk design ved NTNU i Gjøvik. I løpet av studiet har jeg fått masse ny kunnskap om utforming av visuelle uttrykk, og jeg har lært at god design ikke bare skal se pent ut - men det skal kommunisere og formidle noe, samt være funksjonelt. Jeg har stortrivdes gjennom disse tre årene, og har blitt spesielt glad i visuell identitet, emballasjedesign og redaksjonell design. "
portfolio: "https://majahm.myportfolio.com/"
email: "majahansenmoe@ymail.com"
linkedin: "https://no.linkedin.com/in/maja-hansen-moe-a653a51b6"
twitter: ""
facebook: ""
behance: ""
instagram: "https://www.instagram.com/majahm.design/"
studyProgram: "BMED"
p1_headline_1: "Visuell identitet for Queen Sonja Singing Competition"
p1_headline_2: "Strategisk design"
project_image_1: "project_1_Maja Hansen Moe.jpg"
project_desc_1: "Dronning Sonja Internasjonale Musikk konkurranse er en prestisjefylt konkurranse som arrangeres i Oslo annethvert år for sangere fra hele verden. Vår oppgave var å utforme en ny visuell identitet til konkurransen i tråd med strategien. Denne oppgaven har jeg samarbeidet med Henriette Greve Schjelderup og Pia Thorshaug. Vår løsning har et fokus på deltakernes kraftfulle stemmer, og vi har fremhevet disse ved å bruke lydbølgemønster. Vi ønsket å designe et moderne og tidsriktig uttrykk, men samtidig bevare det elegante en ofte forbinder med opera. «Dramatisk rolig» er det som kjennetegner den nye visuelle identiteten. Vi ønsker det skal være dramatisk og dynamisk, noe som opera er, men også sofistikert og rolig. Vi hadde også et mål om å treffe en yngre målgruppe, slik at den yngre generasjonen blir mer interessert i opera og får lyst til å se på konkurransen. "
p2_headline_1: "Redesign av vitenskapelig tidsskrift"
p2_headline_2: "Redaksjonell design 1"
project_image_2: "project_2_Maja Hansen Moe.jpg"
project_desc_2: "I dette prosjektet skulle vi redesigne både omslag og innmaten til et vitenskapelig tidsskrift. Omslagene er individuelt arbeid, mens innmaten har jeg samarbeidet med Henriette Greve Schjelderup. Vi valgte å redesigne Journal of Educational Multimedia and Hypermedia. Fokuset vårt var å skape et moderne og teknologisk uttrykk som formidler det tidsskiftet ønsker å kommunisere. Designet er minimalistisk, med få farger og mye bruk av luft. Vårt redesign av tidsskriftet er i et A5-format, noe mindre enn det originale. Vi syns det er et passende format til en slik type sjanger. Den er liten og lett å ta med seg. Formatet står også ut fra resten av bøkene på hyllen, og tydelig fremstår som et tidsskrift. I innmaten har vi fokusert å lage et design basert på god bruk av luft, slik at det er funksjonelt og svært lesbart. Til omslagene har jeg designet illustrasjoner som skal representere det utgaven handler om. Illustrasjonene er abstrakte og minimalistiske, samtidig som de har et preg av teknologi. "
p3_headline_1: "Avisdesign"
p3_headline_2: "Redaksjonell design 2"
project_image_3: "project_3_Maja Hansen Moe.jpg"
project_desc_3: "I dette prosjektet skulle vi redesigne en valgt avis. Den skulle være fra den norske eller internasjonale avisfloraen, og det kunne være en nasjonal, regional eller lokal avis. Jeg valgte å redesigne Raumnes, som er lokalavisen der jeg kommer fra, altså Nes kommune. Jeg syns denne avisen har et forbedringspotensial, og kunne trengt å bli frisket litt opp. Med det nye designet ønsket jeg å gi avisen et mer moderne uttrykk, med god bruk av luft og friske farger. Jeg har samtidig prøvd å beholde noen elementer av det originale designet, men gjort det litt mer minimalistisk og tidsriktig. "
p4_headline_1: "UngFritid.no"
p4_headline_2: "Design og prototyping for digitale produkter"
project_image_4: "project_4_Maja Hansen Moe.jpg"
project_desc_4: "Tietoevry Create drifter ungfritid.no, og ser at det er potensiale for å forbedre brukervennligheten av nettsiden. Gruppen vår mente at det var noen essensielle funksjoner som måtte forbedres. Vi ønsket at det skulle bli enklere og raskere å søke etter en aktivitet, da dette per i dag er forvirrende for mange. Det bør også være mulighet til å få mer informasjon om hvilke støtteordninger som finnes. I dagens løsning er det ikke mange som vet om denne funksjonen da den er noe skjult. Det må også være enkelt å få mer informasjon om både hvem UngFritid er, men også om aktivitetene som ligger ute. Brukerne vi har involvert under prosessen, ønsket seg også muligheten til å melde seg på en aktivitet direkte. I tillegg til dette ønsket vi å gjøre nettsiden mer innbydende og ungdommelig, ved å ta i bruk friske og sterke farger og bruke de i en gradient. Dette prosjektet har vært i samarbeid med Henriette Greve Schjelderup, Ingvild Årdal og Ingrid Onsrud Bye. "
p5_headline_1: "Visuell identitet for Amorena Cafe og Bakeri"
p5_headline_2: "Emneoverbyggende prosjekt"
project_image_5: "project_5_Maja Hansen Moe.jpg"
project_desc_5: "I emneoverbyggende prosjekt kunne vi selv velge et grafisk designprosjekt. Jeg syns emballasjedesign og visuell identitet har vært gøy og interessant å jobbe med tidligere, og ønsket derfor å designe noe innenfor dette. Jeg landet på å utvikle en visuell identitet til en ny (fiktiv) cafè. Oppdragsgiver tenker å starte cafèn i Oslo sentrum, da dette er et populært sted. De ønsker å etablere en cafe hvor kunder kan oppleve noe magisk, både når det kommer til mat & drikke - men også lokalet i seg selv. De ser altså for seg at dette er en cafè man gjerne besøker for selve opplevelsen. Min løsning er å ha utviklet en visuell identitet som er elegant, feminint og romantisk."
---

