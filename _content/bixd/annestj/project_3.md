---
title: "En familieopplevelse"
heading: "Ski-NM, mer enn bare ski"
image: "project_3_Anne Sophie Tjøm.webp"
---

I et samarbeid med Vind IL skulle vi som studenter være med på å forme det prestisjetunge arrangementet Ski NM 2023. Vi ønsket å lage en tjeneste som ville skape verdi for lokalbefolkningen og lokalt næringsliv i Gjøvik-området. Problemstillingen vår var: Hvordan kan vi lage et arrangement som handler om mer enn å se på ski, slik at familier med barn på barneskolen sitter igjen med en opplevelse av meningsfylt familietid?

Resultatet av vårt designarbeidet ble et familieområde med aktiviteter som legger til rette for at barnefamilier trives og ønsker å ta del i arrangementet. Løsningen er utformet med hensyn til innsamlet data og kontinuerlig samhandling med målgruppen gjennom hele emnet. Selve løsningen består av fire elementer som samlet gir en visuell og informativ forståelse av tjenesten vi har utformet for oppdragsgiver, Vind IL.
