---
title: "Kursnet"
heading: "Design i helsetjenester"
image: "project_3_Martine Langgård Lund.webp"
---

Gjøvik kommune ser at stadig færre eldre er hjemmeboende, og med en eldrebølge som nærmer seg raskt vil dette bli et problem. I tillegg opplever kommunen lite engasjement rundt frivillighet. Kommunen vet, imidlertid, at det finnes en sammenheng mellom å bruke dagene sine på noe som oppleves som meningsfylt, og det å bli boende lenger hjemme. Problemstillingen vi fikk servert av kommunen var derfor: Hvordan kan kommunen oppfordre flere til å bidra i frivilligheten, og på den måten påvirke fremtidens eldre til å bo lenger hjemme?

Løsningen på dette ble Kursnet. En nettbasert løsning for overgangen mellom arbeidsliv og pensjonisttilværelse. Den enkelte blir meldt opp til kurset så fort den sender inn oppsigelse i forbindelse med pensjon, og arbeidsgiver og/eller HR skal veilede den kommende pensjonisten gjennom kurset. Ett av kursene i pensjonistprogrammet handler om hverdagsmestring. Dette hverdagsmestringskurset legger særlig vekt på frivillighetens positive og helsefremmende effekter, og oppfordrer kursdeltakerne sterkt til å prøve seg som frivillig. Ved å gjennomføre hverdagsmestringskurset i pensjonistprogrammet vil veien fra å tenke på å melde seg som frivillig til å faktisk gjøre det bli kortere. Pensjonisten vil få økt livskvalitet og kommunen vil få flere frivillige.
