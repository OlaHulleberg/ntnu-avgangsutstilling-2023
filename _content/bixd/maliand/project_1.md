---
title: "All inclusive – Velg båndet som dekker ditt behov"
heading: "Forretningsdesign"
image: "project_1_Malin Andersen.jpg"
---

I emnet forretningsdesign hadde vi ski-NM som oppdragsgiver, hvor målet var å utvikle et forslag til en forretningsplan for ski-NM 2023. Fokuset vårt var å lage en forretningsplan som er med på å synliggjøre og utnytte service og handel fra bykjernen, samtidig som vi ønsket å engasjere innbyggerne til å delta på arrangementet. For å oppnå dette så startet vi med å gjøre research rundt målgruppen. Videre jobbet vi med problemstillingskort, verdikart og kundeprofil for å få en bedre oversikt over målgruppens ulike problemer og behov. For å forstå behovene enda bedre gjennomførte vi en detaljert kunderise, med ulike touchpoint som starter i det kunden blir eksponert for reklame om arrangementet, og varer helt til hjemreisen etter arrangementet. Hvert touchpoints har ulike løsninger, de løsningene som tilfredsstiller kundens behov kaller vi «gain points». De løsningene som gjør det utfordrende for kunden kaller vi «pain points».
