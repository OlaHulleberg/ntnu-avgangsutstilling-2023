---
title: "Visningsvenn"
heading: "Bacheloroppgaven"
image: "project_1_Malin Andersen.webp"
---

Bacheloroppgaven, som ble skrevet med to andre fra interaksjonsdesignstudiet, endte i et innovasjonsprosjekt der vi valgte å definere vår egen problemstilling. «Hvordan kan vi forbedre visningsprosessen for studenter, slik at de føler seg tryggere og kan ta mer informerte beslutninger før signering av kontrakt?». Vårt fokus var rettet mot å forbedre visningsprosessen for studenter, med mål om å øke deres trygghet og evne til å ta informerte beslutninger før signering av kontrakter.

For å oppnå dette ble det gjennomført brukerinnsikt, som inkludert blant annet intervjuer og spørreundersøkelser blant studenter og ulike profesjonelle parter som eiendomsmegler og representanter fra FINN.no. 

Basert på den innsikten vi samlet inn, utviklet vi et konseptforslag til en applikasjon, med navnet «Visningsvenn». Visningsvenn er en innovativ plattform som er spesifikt designet for å møte behovene til studenter. Plattformen fungerer som et bindeledd mellom studenter som ønsker å dra på visninger og tilgjengelige visningsvenner i området. Ved å legge inn adresse og tidspunkt for visning kan studentene få kontakt med passende visningsvenner som kan hjelpe dem med å evaluere boligen og gi verdifull innsikt før de tar en avgjørelse.
