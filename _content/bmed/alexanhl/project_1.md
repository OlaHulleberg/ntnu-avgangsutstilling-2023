---
title: "Redaksjonelt design av fagbok"
heading: "Emneoverbyggende prosjekt"
image: "project_1_Alexander Hertzenberg Lybekk.jpg"
---

Jeg hadde som mål å designe en fagbok for elever som tar Psykologi 2 som valgfag på videregående skole. Jeg ønsket å skape en designløsning som ville gjøre innholdet mer tilgjengelig og engasjerende for leseren, samtidig som det adresserte de utfordringene en fagbok ofte har. Jeg tok utgangspunkt i Cappelen Damm sin Psykologi 2 fra 2011, og jobbet med eksisterende innhold for å takle reelle designproblemer.
Lesbarhet og struktur var de største utfordringene, og jeg fokuserte derfor på å skape et tydelig hierarki og en oversiktlig og logisk struktur. For å løse disse utfordringene utviklet jeg en minimalistisk visuell profil med konsekvent og tydelig typografi.
Jeg utviklet også nye innholdstyper som caseoppgaver, refleksjonspørsmål og dypdykk for å oppfordre elevene til å engasjere seg aktivt med fagstoffet. Det var viktig å sørge for at ulike typer informasjon visuelt hang sammen, samtidig som de kunne skilles fra hverandre, slik at sidene ikke ble for visuelt forstyrrende.
Målet mitt var å skape en designløsning som fremmer læring og er engasjerende for målgruppen, med fokus på lesbarhet og hierarki.
