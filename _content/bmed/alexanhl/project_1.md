---
title: "Redesign av lokalavisen Eidsvoll Ullensaker Blad"
heading: "Redaksjonell design 2"
image: "project_1_Alexander Hertzenberg Lybekk.webp"
---

Jeg har redesignet Eidsvoll Ullensaker Blad, en lokalavis med kun en håndfull faste ansatte. Avisen er preget av dårlig ombrekking. Sidene virker rotete og uoversiktlig, med overdimensjonerte overskrifter og flust av typografiske elver, uheldige orddelinger og linjeskift.
I min løsning fokuserte jeg på å skape et rent og oversiktlig uttrykk med et klart hierarki som forbedrer navigasjon og leseopplevelse. Jeg implementerte et robust layout-system basert på et spaltesystem med 20 spalter som ga stor fleksibilitet i oppsettet. Samtidig sørget jeg for å bruke luft, skillelinjer og typografisk kontrast for å holde siden ryddig og leservennlig.
