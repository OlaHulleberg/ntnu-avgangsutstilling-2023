---
title: "Rørosmeieriet"
heading: "Emballasjedesign"
image: "project_3_Stina Stemnes.webp"
---

Dette prosjektet er et redesign av Rørosmeieriet sin emballasje. Jeg valgte å ta for meg melkekartonger, rømmebeger og smørpakke. Designet mitt spiller på balansen mellom det moderne og det tradisjonelle. Det vi kjenner som «melkefarger» er beholdt, og det er brukt et mønster som er basert på rosemaling. Typografien som brukes på produktnavnene i designet føles organisk, og kan minne om skiltmaling. Dette balanseres av den enkle sans-serif skrifttypen som brukes på øvrig tekst.
