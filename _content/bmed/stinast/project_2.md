---
title: "The Neil Gaiman Collection"
heading: "Bokdesign"
image: "project_2_Stina Stemnes.webp"
---

Dette prosjektet gikk ut på å designe cover til tre bøker, med et seriepreg over designet. Min bokserie består av tre bøker av Neil Gaiman, en engelsk forfatter av fantasybøker. Disse er ikke en serie i seg selv, men de er satt sammen til en tenkt «collectors edition» av bøkene hans. Bøkene jeg har inkludert er Gode varsler, Amerikanske guder og Neverwhere. Alle bøkene er i sjangeren fantasy, og jeg har derfor fulgt noen sjangerkonvensjoner i mitt design.  
Løsningen er en svart perm i tekstil med smussomslag i glossy sølvlaminat som dekker 3/4 av permen. Smussomslag og perm har to ulike illustrasjoner, som spiller på dualitetene som finnes i bøkene. Målet er at det delvis dekkende smussomslaget skal vekke nysgjerrigheten hos leseren, og få dem til å se hva som skjuler seg under.
