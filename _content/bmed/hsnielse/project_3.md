---
title: "Tannhygieneprodukter"
heading: "Emballasjedesign"
image: "project_3_Hanna Sofie Haga Nielsen.jpg"
---

I emballasjedesign skulle man lage emballasje til en produktserie på minst fire produkter.
Jeg valgte å designe en produktserie med tannhygieneprodukter som skal passe til alle aldersgrupper, men som er spesielt rettet mot folk som er opptatt av å ha god tannhygiene og som er opptatt miljøet. Jeg tok utgangspunkt i å bruke logoen til en eksisterende merkevare The Humble Co. The Humble Co er opptatt av at produktene deres skal være miljøvennlige, noe som også jeg har tatt utgangspunkt i. Min emballasjeserie består av tannkremtube, munnskylleflaske, tannpirkerboks og tannbørsteboks. Alle produktene i serien har noenlunde det samme uttrykket. Dette ble gjort for å tydeliggjøre at produktene hører sammen. Mitt design er inspirert av det naturlige, naturen og planter, samtidig som det også har et lekende og friskt uttrykk. Designet mitt kom jeg frem til ut fra noen ulike verdiord som jeg hadde funnet ut av før selve skisseprosessen. Disse verdiordene var: friskt, naturlig, organisk, rent, enkelt, miljøvennlig, rimelig, hygienisk og lekende. Ut fra disse verdiordene kom jeg frem til et design som tar i bruk et illustrert plantemønster og som bruker farger som jeg assosierte med natur og bærekraft.
