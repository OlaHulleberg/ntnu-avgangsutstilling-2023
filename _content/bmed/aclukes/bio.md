---
title: "Charlotte Fure Lukes"
profile_picture: "Charlotte Fure Lukes_Charlotte Fure Lukes.webp"
portfolio: "https://aclukes.myportfolio.com/"
email: "aclukes@stud.ntnu.no"
linkedin: ""
twitter: ""
facebook: "https://www.facebook.com/charlotte.fure/"
behance: ""
instagram: ""
studyProgram: "bmed"
slug: "aclukes"
---

Hei! Mitt navn er Charlotte Fure Lukes, jeg er 22 år gammel og kommer fra Skien.

Helt siden jeg var liten har jeg drømt om å jobbe med noe «kreativt» – Jeg har derimot ikke alltid vært sikker på hva jeg skulle jobbe med. Jeg har alltid elsket å male, noe som gjorde at jeg i en periode hadde lyst til å bli kunstner. Da jeg startet på videregående (KDA linja – kunst, design og arkitektur) ble jeg etter hvert veldig interessert i design og arkitektur, og tenkte at noe av dette kunne være for meg. Da valget om videre utdanning etter hvert skulle tas, føltes en bachelor i grafisk design som det neste naturlige steget. For meg kombinerer grafisk design alt jeg begeistret meg for innen kunst og design – det er både kreativt og utfordrende.

Jeg er nå i gang med mitt siste semester, noe som både er spennende, men også litt trist. Jeg har virkelig stortrivdes på studiet. Gjennom studiet har jeg blitt spesielt glad i utforming av visuell identitet, redaksjonell design og informasjons grafikk. Studiet har også lært meg at grafisk design handler om mer enn det å skape vakre bilder – det handler om å kommunisere visuelt gjennom bruk av farger, former, tekst og bilder på en måte som kan løse et problem eller formidle et ønsket 
budskap. Som grafisk designer har man derfor mulighet til å skape noe som både er vakkert og meningsfylt.
