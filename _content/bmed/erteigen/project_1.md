---
title: "Visuell identitet for «Kåken»"
heading: "Emneoverbyggende prosjekt // drømmeprosjekt"
image: "project_1_Ellen Rikke Teigen.webp"
---

I dette prosjektet har jeg tatt rollen som oppdragsgiver og designer. Jeg har utviklet en visuell identitet til en bar og kafé i Gjøvik, som skal være en møteplass for unge og unge voksne. Jeg har koblet designbriefen til virkelige erfaringer og problemer for å gjøre oppgaven så realistisk som mulig. Ideen til prosjektet kommer fra samtaler med unge i Gjøvik og egne erfaringer. Analyser av konkurrentenes nåværende situasjon gir indikasjoner på at det kan være behov for bedre sosiale møteplasser for unge og unge voksne. Selv om det allerede finnes kafeer og barer i Gjøvik, ligger problemet i hvordan jeg som designer kan få dette stedet til å skille seg ut fra konkurrentene og tiltrekke seg målgruppen. Stedet heter Kåken og spiller på lekenhet og kontraster mellom dag og kveld.
