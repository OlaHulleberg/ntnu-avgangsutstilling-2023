---
title: "Rørosmeieriet"
heading: "Emballasjedesign"
image: "project_1_Anina Rasmussen.webp"
---

Oppgaven i Emballasjedesign var å lage ny emballasje til fire produkter fra Rørosmeieriet, og gjøre meieriet mer attraktivt for en yngre målgruppe. Målet var å skape et helt nytt visuelt uttrykk uten likhetstrekk med de tidligere pakningene. Jeg ønsket å vekke en følelse av nostalgi og kos i mine produkter, og gikk derfor for et organisk og håndmalt uttrykk. Dette fremhever også det organiske ved produktene, tradisjonene fra Røros-traktene som ligger til grunn for dagens produkter og håndverket det er å produsere meieriproduktene.
