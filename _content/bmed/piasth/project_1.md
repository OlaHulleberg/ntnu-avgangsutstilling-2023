---
title: "Visuell identitet - BorroMe"
heading: "Emneoverbyggende prosjekt"
image: "project_1_Pia Sophie Thorshaug.jpg"
---

I dette prosjektet utviklet jeg – i samarbeid med selskapet Borro AS – en visuell identitet for en konsulenttjeneste de ønsker å tilby i framtiden. Gjennom tett samarbeid med selskapet utviklet jeg en designløsning som var i tråd med deres verdier, visjon og misjon.
Etter å ha gjennomført ulike metoder og analyser i innsiktsarbeidet konkluderte jeg med at de ansatte i Borro ønsket å fremheve de ansatte sin kompetanse, det personlige samarbeidet, samt kreativitet/innovasjon i tjenesten. 

Den endelige typografiske logoen består av en kombinasjon av den elegante groteske skriften Avenir Medium og den mer lekne skriveskriften Market Pro Bold, som sammen skaper en balanse og et særegent uttrykk. Logoen er også dynamisk der 'Me' endrer farge og tekst utfra kontekst for å representere det å låne konsulenter fra ulike avdelinger, eksempelvis 'borroUtvikler' og 'borroDesigner'.

I den visuelle identiteten brukes Avenir til brødtekst og hovedtitler, mens Market Pro brukes til undertitler og taglines – som også her – skaper en balanse mellom profesjonalitet og lekenhet. Den spreke fargepalletten som er bestående av de tre  utvalgte fargene himmel-blå, aprikos og sprudlende grønn, er håndplukket for å representere de ulike avdelingene på best mulig vis, samtidig som de skaper liv på de mørke flatene. 

Det er også inkludert grafiske elementer i form av håndtegnede illustrasjoner på både de trykte og digitale flatene for å understreke BorroMe sitt personlige samarbeid med kundene, og for å samtidig skape en varm, engasjerende og autentisk opplevelse for både kunden og de ansatte. BorroMe sin endelige visuelle identitet bidrar til å skille tjenesten fra andre konkurrenter samtidig som den fremhever kreativitet, profesjonalitet, samt det nære samarbeidet mellom klient og konsulent.
